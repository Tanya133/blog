```
Єдиний скарб у тебе – рідна мова.
Заклятий для сусіднього хижацтва.
Вона твого життя міцна основа,
Певніша над усі скарби й багатства
П. Куліш
```
До Дня української писемності та мови традиційно проводяться різноманітні
заходи в бібліотеках. Всі вони присвячені темі писемності та грамотності. У
цей день зазвичай, проводять тематичні вікторини, конкурси, інформаційні
бесіди, огляди з української мови.
Нещодавно ми з учнями 5- Б класу завітали до Глибоцької дитячої книгозбірні.
Бібліотекарі підготували для дітей цікаву розважальну програму, а саме
інтелектуальну-гру **_«Мово українська_** , **_мова солов`їна»_**
Діти із задоволенням всяли участь у цій грі та змагалися у таких конкурсах :
«Граматичний турнір», «Словникар», «Скажи без затримки», «Відгадайко»,
«Склади прислів`я».
Під час заходу діти поринули в чудовий і прекрасний світ нашої мови,
дізналися про роль мови у житті людини. Юні шанувальники рідного слова
виявилися гарними знавцями українських прислів’їв, приказок та загадок.

