## БУККРОСИНГ

Книга відіграє величезну роль в житті кожної людини. З перших років
життя вона допомагає пізнати цей світ, формує сприйняття та зацікавленість.
Сьогодні нас оточує велика кількість цікавих та корисних книг, але сучасні
тенденції, на жаль, ідуть в тому напрямку, що паперова книга посідає далеко
не основне місце в нашому житті.

Буккросинг - це процес, при якому люди обмінюються книгами, і тим самим
просувають культ читання. Ця практика є дуже популярною в усьому світі. А
від недавнього часу буккроссинг відкрився і в нашій гімназії. На сьогодні
розташовано 2 осередки з буккроссингом. Один в "корпусі початкових класів",
другий в "корпусі старших класів". Бачу в цьому великий плюс, адже
літературні вподобання діток різного віку відрізняються між собою. Учні
гімназії були ознайомлені з культурою користування буккроссингом і
надзвичайно зацікавлені цією "новою фішкою".
#буккроссинг #глибоцькагімназія #школа #книга

