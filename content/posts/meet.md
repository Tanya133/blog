**_«ІСТОРІЯ НЕЗАЛЕЖНОСТІ УКРАЇНИ»_** - автори брати Капранови
Незалежність не впала з неба – державницька традиція живе на наших землях
зі скіфських часів. Короткий і зрозумілий виклад подій минулого разом із
мальованими історіями дозволить читачам будь-якого віку легко
зорієнтуватися у такому складному питанні, як походження української
держави та боротьба за її встановлення, а пантеон героїв дасть приклад для
наслідування.

Незалежний відео огляд https://www.youtube.com/watch?v=fpXOFMrBpBY

**_«ЩОДЕННИК МАЙДАНУ ТА ВІЙНИ»_** автор Андрій Курков
Це не агітаційний текст, не роман на тлі революції – це особистий щоденник
письменника, фіксоване відображення життя у Києві та країні – до листопада
2014 року, включаючи окупацію Криму, і далі – початок і розвиток
Євромайдану, наступних подій. Нині ж він доповнений записами автора про
перипетії на сході України, роздумами про війну, про те, як і чим, за його
баченням, живе окупований Донбас чотири останні роки... «Щоденник
Майдану» був перекладений і опублікований багатьма мовами –
англійською, німецькою, французькою, японською та іншими. І ось у нашій
бібліотеці з’явилися дві розширені версії книги україномовна та
російськомовна

**_«НЕБЕСНА СОТНЯ»_** - автор Наталія Соломко
Книга – реквієм, книга-посвята тим учасникам Революції гідності, які
віддали найцінніше своє життя – заради того, аби Україна та всі ми встали з
колін. Щоб почали змінювати свою державу, а наші діти та онуки дістали
змогу жити в іншій країні. Герої цієї книги – звичайні люди з різних куточків
нашої держави. Вони дуже різні – заробітчани, вчителі, науковці, лікарі
підприємці...Ця книга була написана заради того, аби пам’ять про величезну
самопожертву героїв Небесної отні назавжди залишилася в серцях українців.
Вона — німе

**_«ВІД РЕЙСТАРГУ до ІВОДЗІМИ»_** - автор Володимир В’ятрович
Мета цієї книги – розказати про українське минуле, опираючись на факти, а
не на вигадки чи ідеологічне замовлення. Для того щоб створювати
майбутнє, потрібні не лише воля і хоробрість, не лише наполегливість та
щоденна праця, але й знання про нашу історію. Без цензури.

**_«У КІГТЯГ ДВОГЛАВИХ ОРЛІВ»_** - автор Андрій Галушка та ін.
Сьогодні, коли відбуваються потужні зрушення в суспільному сприйнятті
минулого, відновлюється інтерес до історії України. Читач може
познайомитися з думкою провідних вітчизняних істориків, результатами
останніх наукових досліджень та відкриттів. Оцінки авторів книги часом не
збігаються, що дозволяє кожному з нас самому виступити суддею в цих
суперечках.


**_«ПРОФЕСОР АСТРОКІТ ТА НЕОСЯЖНИЙ КОСМОС»_** - автор Воллімен
Домінік
Куди зникає Сонце вночі? З чого зроблені зорі та як вони виникли? Ми
самотні у Всесвіті чи десь там, на далекій планеті, є ще один хлопчик або
дівчинка, що дивиться в небо й розмірковує точнісінько про те саме? Наш
Всесвіт дуже складний. Час відірватися від Землі й дослідити межі космосу!
Разом із мудрим професором Астрокотом ти дізнаєшся багато цікавого про
планети, сонячну систему, галактики. Довідаєшся, як подорожувати
неозорим космосом, якими мають бути скафандр і ракети, як функціонують
супутники і що відбувається на Міжнародній космічній станції. Отож:
«Задраїти люки й пристебнути паски безпеки!» — ми вирушаємо у захопливу
мандрівку космічними просторами.

#глибоцькагімназія #школа #шкільнабібліотека #книги #новинкилітератури #
шкільнежиття #бібліотека #люблючитати

